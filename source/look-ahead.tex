\section{Kitekintés}

A jövőre nézve a projekt továbbfejlesztésének nagyon sok iránya képzelhető el.

Ezek közül néhány példát hozva megemlíteném a más gyártótól származó drónokkal
való kommunikáció megvalósításának lehetőségét. A kereskedelmi forgalomban
elterjedtebb márkájú kopterek közül jó néhány rendelkezik nyíltan közzétett
specifikációval a rádiós kommunikációját illetően (ilyen gyártó például a
Parrot, melynek weboldaláról letölthető egy nyílt SDK és komplett fejlesztői
útmutató is van hozzá), továbbá sokszor azoknak a drónoknak is megtalálható a
visszafejtett protokolljuk, amelyek nem rendelkeznek ilyen jellegű publikus
dokumentációval. A szerver jelenleg a széles körben elterjedt MAVLink protokoll
segítségével kommunikál a drónokon lévő Pixhawk autopilótával, így akár már
aktuális állapotában is kompatibilisnek tekinthető számos harmadik féltől
származó eszközzel.

Egy másik lehetőség azon az észrevételen alapul, hogy a mai világban már
igencsak elterjedt mobil eszközöknek köszönhetően sokaknak a zsebében lapul
webböngészővel és kellő számítási kapacitással rendelkező számítógép, ami így
tulajdonképpen már jelenlegi állapotában is alkalmas a szoftver futtatására,
viszont a szóban forgó eszköz képernyőjének méretéből és a felület
elrendezéséből adódóan nem nyújt kényelmes felhasználói élményt. Érdemes lehet
tehát létrehozni egy külön mobil verziót, amely mondjuk egyszerre csak egy panel
megjelenítését végzi. Ehhez a forráskód nagy részét újra lehetne hasznosítani a
programot alkotó React komponensek modularitásának köszönhetően. Sok kisebb
képernyőn megjelenő panelből akár összeállítható lenne egy nagyobb vezérlő
felület is, mint mondjuk egyfajta műszerfal.

Egy várhatóan hamarosan elkészülő, de a jelen szakdolgozat íródásának
időpontjában még nem elérhető funkció továbbá a drónok telepfeszültségének
jelzése a térképen, így egy leszállás után könnyebben meg lehetne találni, hogy
melyik kopterek akkumulátorait szükséges lecserélni a következő felszállás
előtt.

- Kamerakép továbbítása

- Automatikus útvonal-generálás pásztázáshoz

- No-fly zónák betöltése online adatbázisokból

- Időjárás adatok?
